# Четене на емисии (Read Feeds) #

* Автори: Noelia Ruiz Martínez, Mesar Hameed

Тази добавка предоставя бърз и лесен начин за четене от източници в Atom или
RSS формат с NVDA.  Източниците няма да бъдат опреснявани автоматично.
Когато споменаваме думата източници, имаме предвид както RSS, така и ATOM
канали.

## Команди ##

### Диалогов прозорец на "Четене на емисии" ###

Можете да получите достъп до диалоговия прозорец "Четене на емисии" от
менюто на NVDA -> подменюто "Инструменти" -> елемента "Емисии".

Съдържа следните контроли:

* Филтриране по: Текстово поле за търсене на предходно запазени емисии.
* Списък със запазените емисии, фокусиран при отваряне на диалоговия
  прозорец.
* Списък със статиите: Отваря диалогов прозорец, който представя списъка със
  статии от текущата ви емисия. Изберете статията, която искате да
  прочетете, и натиснете ENTER или задействайте бутона "Отвори уеб
  страницата на избраната статия", за да отворите съответната страница във
  вашия браузър. Задействайте бутона "Относно статията", за да отворите
  диалогов прозорец, показващ заглавието и връзката на избраната статия. От
  този диалогов прозорец ще можете да копирате информацията в клипборда.
* Отвори емисията: Отваря избраната емисия в приложението по подразбиране.
* Отвори емисията като HTML: Отваря избраната емисия в уеб браузъра по
  подразбиране. Ще можете да покажете или скриете датите на публикуване и
  бутоните за копиране на информацията за статиите в клипборда.
* Копирай адреса на емисията: Отваря диалогов прозорец за потвърждение дали
  искате да копирате адреса на емисията в клипборда.
* Нов: Отваря се диалогов прозорец с текстово поле за въвеждане адреса на
  нова емисия. Ако адресът е валиден и емисията може да бъде записана, името
  й, въз основа на заглавието на емисията, ще се появи в дъното на списъка с
  информационни канали.
* Преименувай: Отваря диалогов прозорец с текстово поле за преименуване на
  избраната емисия.
* Изтрий: Отваря диалогов прозорец за изтриване на избраните емисии след
  потвърждение.
* Задай по подразбиране: Задава избраната емисия като такава по
  подразбиране, така че нейните статии могат да бъдат достъпвани посредством
  жестовете на NVDA.
* Импортирай емисии от OPML файл: Отваря диалогов прозорец за добавяне на
  нови емисии от OPML файл.
* Запиши емисиите в OPML файл: Отваря диалогов прозорец за запазване на
  наличните емисии от диалоговия прозорец „Емисии“ в OPML файл.
* Настройки: Отваря диалоговия прозорец с настройките за "Четене на емисии",
  наличен и в менюто на NVDA -> Настройки -> Опции -> категория "Четене на
  емисии".
* Затвори: Затваря диалоговия прозорец с емисиите.

### Бележки #####

* Текстовото поле за филтриране може да бъде поставено след бутона "Отвори
  статията" от менюто на NVDA -> Настройки -> Опции -> категория "Четене на
  емисии" или чрез натискане на бутона "Настройки" в диалоговия прозорец
  "Емисии".
* Този панел има опция за показване на датите на статиите в диалоговия
  прозорец "Списък със статии".


### Клавишни команди ###

* Control+Shift+NVDA+Интервал: Съобщава URL адреса на текущата
  статия. Двукратното й натискане ще отвори уеб страницата.
* Control+Shift+NVDA+8: Опреснява текущо избраната емисия и съобщава
  най-новото заглавие от нея.
* Control+Shift+NVDA+I: Съобщава заглавието и препратката на текущата
  емисия. Двукратното й натискане ще копира заглавието и свързаната
  препратка в клипборда.
* Control+Shift+NVDA+U: Съобщава предишното заглавие в емисията.
* Control+Shift+NVDA+O: Съобщава следващото заглавие в емисията.

## Уведомления ##

* Когато заглавието или URL адресът са били копирани.
* Когато не може да се осъществи свързване/обновяване на емисиите, или URL
  адресът не съответства на валидна емисия.
* NVDA ще изведе съобщение за грешка, ако не може да се създаде нова емисия.
* Заглавието на диалога за списъка със статиите показва името на избраната
  емисия и номера на наличните статии.

## Changes for 39.0.0

* Improved notifications when title or URL are copied.

## Changes for 34.0.0

* Added support for rss.cbc.ca feeds.

## Промени във версия 21.0

* Емисии с неозаглавени статии могат да бъдат представени в диалоговия
  прозорец "Статии" и отворени като HTML.

## Промени във версия 20.0

* universalFeedParser е актуализиран до 5.0.1, добавяйки поддръжка за повече
  видове емисии.

## Changes for 15.0

* Compatible with NVDA 2023.1.

## Промени във версия 14.0

* Поправена е грешка, която правеше невъзможно добавянето на някои емисии.

## Промени във версия 13.0

* Добавката не може да се използва на защитени екрани.
* Емисиите се управляват чрез OPML файлове.
* Поради промени в системата за управление на емисии има промени в
  конфигурационния файл, където е зададена емисията по подразбиране. Моля,
  използвайте диалоговия прозорец "Емисии", ако искате да я зададете отново.
* Вашите стари текстови файлове, използвани в предишни версии, ще бъдат
  автоматично импортирани в новия OPML формат, когато добавката бъде
  заредена.
* Функцията за копиране и възстановяване на емисии е заменена с възможност
  за импортиране от и записване в OPML файлове.
* Недобре форматираните емисии могат да бъдат обработени преди добавяне, за
  да станат съвместими с добавката.
* В панела с настройки на "Четене на емисии", нова опция позволява да се
  показват датите на статиите в диалоговия прозорец "Списък със статии".

## Промени във версия 12.0

* Поправена е грешка, при която преките пътища за елементите в менюто
  "Инструменти" на NVDA не работят нормално.

## Промени във версия 11.0

* Съвместима с NVDA 2021.1

## Промени във версия 10.0 ##

* Добавен е бутон за отваряне на избраната емисия като HTML в уеб браузъра
  по подразбиране.
* Ако не може да се създаде нова емисия, това ще бъде известено в диалогов
  прозорец за грешка.
* Подобрен е редът и представянето на някои статии.
* Възможно е да се поддържат повече емисии.
* Когато се отвори диалоговият прозорец "Емисии", ще бъде фокусиран списъкът
  с емисии, вместо текстовото поле за търсене.
* Можете да изберете дали текстовото поле за търсене да се поставя след
  списъка с емисии, което е полезно за фокусиране на списъка, дори когато
  превключвате от друг прозорец, без да затваряте диалоговия прозорец
  "Емисии".
* Добавен е бутон за копиране на адреса на емисията в клипборда от
  диалоговия прозорец "Емисии".

## Промени във версия 9.0 ##

* Изисква се NVDA 2019.3 или по-нова версия.

## Промени във версия 8.0 ##

* Когато добавката бъде обновена, емисиите, запазени в предишната версия на
  добавката, ще бъдат автоматично копирани в новата версия, освен ако
  предпочитате да импортирате емисии, запазени в основната конфигурационна
  папка на NVDA.
* При използването на диалоговия прозорец за копиране на емисии, ако
  избраната папка не е именувана "personalFeeds", ще бъде създадена подпапка
  с това име, за да се предотврати изтриването на директории, съдържащи
  важни данни, като например "Документи" или "Изтегляния".

## Промени във версия 7.0 ##

* Диалоговият прозорец с емисиите включва бутон за отваряне на папка, която
  може да съдържа резервно копие на емисии.
* При използване на текстовото поле за филтриране на емисии, ако не бъдат
  намерени резултати, списъкът с емисии и другите контроли биват
  деактивирани (забранени), така че NVDA да не докладва "непознат" в празния
  списък.
* Ако диалоговият прозорец на списъка със статиите не може да бъде показан,
  например поради грешки в емисията, NVDA ще изведе грешка, така че
  диалоговият прозорец на емисиите да може да се използва без рестартиране
  на NVDA.

## Промени във версия 6.0 ##

* Когато е обновена емисията по подразбиране и тя спре да работи поради
  проблеми със сървъра, предишните статии не биват изтрити и могат да бъдат
  прочетени със съответните клавишни комбинации.
* Отстранен е проявил се отново проблем (регресия): Емисията по подразбиране
  пак може да се актуализира два пъти.

## Промени във версия 5.0 ##

* Диалогът за списъците със статии е подобрен.
* Съвместима с NVDA 2018.3 и по-нови версии (изисква се).

## Промени във версия 4.0 ##

* Добавен е бутон за отваряне на избраната емисия от диалоговия прозорец
  "Емисии".

## Промени във версия 3.0 ##

* Диалоговите прозорци за управление на файлове за емисиите са
  премахнати. Сега тяхната функционалност е включена в диалоговия прозорец
  за емисиите.
* Визуалното представяне на прозореца е подобрено, придържайки се към
  стандарта за изглед на прозорците, извеждани от NVDA.
* Емисията по подразбиране е записана в конфигурацията на NVDA. Следователно
  е възможно да зададете различни емисии по подразбиране за различните
  конфигурационни профили.
* Изисква NVDA 2016.4.

## Промени във версия 2.0 ##

* Помощ за добавката е достъпна от мениджъра на добавките.

## Промени във версия 1.0 ##

* Първоначално издание.

[[!tag dev stable]]

